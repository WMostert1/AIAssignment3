George Storm
	1. Vagevuur

Vagevuur
omvou in ‘n konkellende
seestroom van emosies
dwarrel my siel vreesloos, nakend en gekwes
in vagevuur.....

hulpeloos gryp ek
na geknakte herinneringe
in ‘n uitverkoping-leeg winkel van drome
waar die prys van menswees onderhandelbaar is

leeg-hongersnood leeg
ontbloot die illusies van gister
smekend na rekenskap van my dade

ek luister na woorde ge-uiter deur wanhoop
en tog verteer my lans
die vlees en siel wat skroeiend
smeek om genade

stadig verober my gewete
die teregstelling en drup-drup vloei
my siel tussen gebarste vlees
na die helder lig...

(terug)
