n Toneel uit die Afrikaanse rolprent, 'Die Laksman' wat by Hoërskool Randburg, een van die 66 geteikende skole, verfilm is.

Posted By: praag 16 May 2015

Die Gautengse onderwysdepartement het die name van Afrikaanse skole wat hy wil verengels, bekendgemaak. In die eerste fase wil Panyaza Lesufi, die LUR vir onderwys in Gauteng, nie minder nie as 66 Afrikaanse skole na Engels-parallelmedium laat oorskakel.
L.W. Klik hier en teken die petisie: Los ons Afrikaanse skole uit!

Van die heel bekende Afrikaanse skole wat op die lys verskyn, is die volgende: Hoërskool Randburg in Johannesburg, asook Afrikaans Hoër Meisies, Die Wilgers, Garsfontein en Centurion in Pretoria. Aan die Oos-Rand wil Lesufi die volgende skole verengels: Kemptonpark, Jeugland, Dr. E.G. Jansen, asook Volkskool Heidelberg wat die Laer- en Hoërskool insluit.

Lesufi meen die infrastruktuur wat deur Afrikanerouers oor jare heen befonds is moet nou “gedeel word”. Hy sê: “Ek het ’n taakspan opdrag gegee om al ons skole te omskep sodat dit al ons kinders kan akkommodeer. Die dae dat kinders bloot op grond van die onderrigmedium op skool verdeel word, sal verby wees.”

Volgens ‘n adjunkhoof van ‘n Johannesburgse laerskool sal die proses om ‘n skool se taalbeleid te verander egter lank en uitgerek wees, omdat die taalbeleid by die beheerraad berus. Magte van beheerrade is egter oor die afgelope paar jaar afgewater, veral na die hofsaak wat die Gautengse onderwysdepartement teen Rivonia Primary tot in die Grondwethof gevoer het.

Lesufi sê as ‘n skool nie sy taalbeleid vrywillig wil verander nie, sal die departement “moet ingryp”. Volgens mnr. Marius Meyer, die voorsitter van Randburg-hoërskool se beheerliggaam, het die departement nog geensins met hulle in verbinding getree nie. Hulle lees van die planne in die media. Hy sê:

“Dit is belangrik om te onthou, in ons geval, dat daar net ses Afrikaanse skole in Sentraal-Johannesburg is. Vier van hulle is laerskole.

“Al daardie laerskole beleef gesonde groei en moes al klaskamers aanbou.

“Die Afrikaanse kleuterskole sit met lang waglyste. Al daardie kinders moet een of ander tyd geakkommodeer word.”

Volgens die Kempton Express het mnr. Roelof Burger, hoof van Hoërskool Kemptonpark, die aangeleentheid in die skool se nuusbrief onder ouers se aandag gebring.

” ŉ Parallelmediumskool impliseer dat onderrig in beide Afrikaans en Engels binne die skool aangebied word. Leerders wie se voorkeurtaal van onderrig bv Engels is, word in een klas saam gegroepeer en in die taal van hul keuse onderrig,” het Burger geskryf.

Hy het ook genoem dat die Suid-Afrikaanse Skolewet (Wet 84 van 1996) in art. 6 voorsiening maak dat die skoolbeheerliggaam die taalbeleid van ŉ skool kan bepaal.

“In die hofsake “Die Laerskool Middelburg en ’n ander v Die Departementshoof: Mpumalanga se Departement van Onderwys en andere [2002] JOL 10351 (T)” en “Governing Body of Mikro Primary School and Another Western Cape Minister of Education and Others (332/05) [2005] ZAWCHC 14; 2005 (3) SA 504 (C) [2005] 2 All SA 37 (C)” het die hof in die uitsprake daarop gewys dat die Staat (Departement) nie met die verantwoordelikheid van die Skoolbeheerliggaam mag inmeng nie.

“Hoërskool Kemptonpark is volgens ons taal- en toelatingsbeleid ŉ enkelmedium hoërskool waar onderrig in Afrikaans plaasvind. Enige leerder wat onderrig in Afrikaans wil ontvang en die norme, waardes en etos van Hoërskool Kemptonpark aanvaar, is welkom om in te skryf. Daar is nie sprake dat die taalbeleid deur die beheerliggaam gewysig gaan word nie.”

Die ander Afrikaanse skole in Kemptonpark se beleid is heel waarskynlik dieselfde.

Die name van ander skole wat op die departement se teikenlys verkeer en wat aan die media gelek is, is die volgende:

Laerskole in Pretoria en Centurion:

Mayville; Uniefees; Voorpos; Doringkloof; Elarduspark; Garsfontein; Hennopspark; Skuilkrans, Anton van Wouw; Silverton; Bakenkop; Bergsig; en Wierdapark.

Laerskole aan die Oos-Rand:

Impala; Birchleigh; Bredell; Edleen; Die President; Oosterkruin; Kruinsig; Nobel; Westwood; Werda; Hannes Visagie; Goudrand; Orion; Elsburg; Concordia; President Steyn; en Du Preez van Wyk.

Laerskole aan die Wes-Rand:

De Beer; Dagbreek; en Ebenhaeser.

Hoërskole aan die Oos-Rand:

Alberton; Edenvale; Goudrif; Dinamika; Afrikaans Hoër Germiston; John Vorster; en Hoër Tegniese Skool Springs.

Hoërskole in Pretoria:

Overkruin; F.H. Odendaal; Voortrekkerhoogte; en Hoër Tegniese Skool Pretoria-Tuine.

Hoërskole aan die Wes-Rand:

Carletonville; Jan de Klerk; Bastion; en Jan Viljoen.

Ander skole:

Laerskool Generaal Christiaan de Wet in Triomf, Johannesburg; Laerskool Risiville, Johannesburg; Hoër Tegnies Langlaagte in Johannesburg; Hoërskool Vanderbijlpark; Laerskool Unitaspark, Vereeniging; Laerskool D.F. Malherbe, Vanderbijlpark; Gekombineerde Skool Cullinan; Hoërskool Erasmus, Bronkhorstspruit.
L.W. Klik hier en teken die petisie: Los ons Afrikaanse skole uit!

Lees ook Gauteng-onderwysdepartement gaan 124 Afrikaanse skole verengels

Neem deel aan die gesprek en lewer gerus hier onder kommentaar!

L.W. U gebruik die Disqus-kommentaarafdeling op eie risiko en PRAAG, die redaksie of enige verwante persone of entiteite aanvaar geen verantwoordelikheid vir u kommentaar en watter gevolge ook al daaruit mag voortspruit nie. Terselfdertyd vereis ons dat u ter wille van beskaafdheid, redelikheid en die gerief van ander gebruikers, u sal weerhou van kwetsende taalgebruik, vloekwoorde, persoonlike aanvalle op medegebruikers, twissoekery en algemene "trol"-gedrag. Enigeen wat só 'n laspos word, sal summier verbied word en sy IP-adres sal insgelyks versper word. Ons sal ook nie huiwer om, waar nodig, kriminele klagte aanhangig te maak teen individue wat hulle aan dreigemente, teistering of intimidasie skuldig maak nie. 