SUID-AFRIKAANSE LEER

Samestelling

Die SA Leer is saamgestel uit 'n Voltydse en 'n Deeltydse Mag. Die Voltydse Mag bestaan uit 'n betreklik klein kerngroep, te wete die Staande Mag wat aangevul word deur dienspligtiges wat hul aanvanklike diensplig ondergaan.

Die Deeltydse Mag, wat die grootste deel van die Leer se slaankrag uitmaak, bestaan uit die Burgermag en die Kommandomag.

Missies

Die SA Leer isderhalwe oorwegend 'n burgermag met drie hoofmissies: Die landwaartse verdediging van Suid-Afrika; samewerking met die S A Polisie in die handhawing van wet en orde in die RSA; en hulpverlening aan burgerlike owerhede ten opsigte van noodlenigingsaksies.

Organisasie

Ten einde hierdie funksies te verrig, is die SA Leer in twee hoofkomponente verdeel, al 'n Konvensionele Mag en 'n Gebiedsmag.

Die Konvensionele Mag

Die Konvensionele Mag bestaan uit twee divisies en een outonome valskermbrigade. Elke divisie beskik oor drie gemeganiseerde brigades. Indien omstandighede dit vereis, kan 'n addisionele voltydse magbrigade, wat onafhanklik of saam met die deeltydse magte kan optree, saam­gestel word.

Elke brigade is saamgestel uit een tenkregiment, twee gemeganiseerde infanteriebataljons, 'n pantserkarregiment, 'n artillerieregiment, 'n genieregiment, 'n veldwerk plaas en sein en onderhoudseenhede.

Die valskermbrigade beskik oor drie bataljons en 'n regiment ligte artillerie toegerus met 120 mm mortiere en toepaslike ondersteuningseenhede. Die Konvensionele Mag word bykans algeheel deur Burgermaglede beman, terwyl Staandemaglede hoofsaaklik die boonste bevels, staf en sleutel administratiewe poste beklee.

Soos sy naam en struktuur implisiet aandui, is hierdie mag daarop ingestel om konvensionele maar hoe mobiliteitsoperasies te voer. Dit geskied dikwels oor lang afstande en gebiede met swak padverbindings en 'n ontoereikende infrastruktuur.

Sy gemeganiseerde slaankrag le opgesluit in die taai Ratel infanteriegevegsvoertuig, die kragtige Olifant tenk, die beweeglike Rooikat pantserkar en die gesofistikeerde G-5 en G-6 artilleriestelsels. Hierdie wapenstelsels word gerugsteun deur 'n reeks buitengewoon taai logistieke voertuie.

Die Gebiedsmag

Die Gebiedsmag se area van optrede beslaan die hele RSA wat in tien streekskommandemente en een militere gebied onderyerdeel is. Hierdie kommandemente (met hul hoof-kwartiere tussen hakies aangedui) is: Westelike Provinsie (Kaapstad); Oostelike Provinsie-(Port Elizabeth); Noord-Kaap (Kimberley); Oranje-Vrystaat (Bloemfontein); Noord-Transvaal (Pretoria); Witwatersrand . (Johannesburg); Noordwestelike Kommandement (Potchefstroom); Oos-Transvaal (Nelspruit); Natal (Durban); en Verre Noord (Pietersburg). Die militere gebied is die van Walvisbaai.

Die Gebiedsmag is 'n samestelling van gebiedsgebonde eenhede al Kommando's, Burgermageenhede en 'n aantal opleidingseenhede wat operasioneel aangewend kan word. Bykans al hierdie eenhede word as ligte infanterie toegerus en opgelei vir aanwending in 'n teeninsurgensie rol. Dit sluit in die voorkoming van terroriste insypeling in die gebiede aan hul toevertrou en gebiedsbeskerming vir alle bevolkingsgroepe teen dade van terreur en sabotasie.

Teeninsurgensie operasies stel hoe eise ten opsigte van mobiliteit. Derhalwe steun eenhede van die Gebiedsmag swaar op mynwerende voertuie soos die mynbeskermde Buffel personeeldraer, helikopters, en in bepaalde gevalle, selfs motorfietse en perde. Enkele eenhede soos 4 SA Infanteriebataljon en 8 SA Infanteriebataljon is met Ratel infanteriegevegsvoertuie toegerus en word derhalwe as gemeganiseerde infanterie beskou. Sommige kommande­mente beskik ook oor pantserkareenhede wat gebieds patrolleringstake uitvoer.

Hulpverlening in tye van nood of na natuurlike rampe tel ook onder die verantwoordelikhede van die kommande­mente, en opheffingswerk onder die plaaslike bevolking van onderontwikkelde areas in hulle verantwoordelik heidsgebied is 'n verdere belangrike taak.

Twee kommandemente, al Verre Noord en Oos-Transvaal, wat vir die beskerming van die grootste gedeelte van die RSA se noord en oosgrense verantwoordelik is, word as operasionele subteaters geklassifiseer. Hulle is verant­woordelik vir die beskerming van hulle gebiede teen 'n moontlike konvensionele bedreiging van buite die landsgrense af. Vir die doel word elemente van die Konvensio­nele Mag onder bevel van die kommandemente geplaas. Daar bestaan ook 'n derde subteater, al die Westelike Subteater, wat verantwoordelik is vir alle operasies in en vanuit die westelike deel van die RSA.

Dit is dus ooglopend dat die daadwerklike uitvoering van die SA Leer se missies tans hoofsaaklik by die Gebiedsmag in die onderskeie kommandemente berus.

SA Leerhoofkwartier

Oorhoofse beheer oor beide die Konvensionele en die Gebiedsmag word deur die Hoof van die Leer en sy Generale Staf uitgeoefen. SA Leerhoofkwartier in Pretoria het vyf stafafdelings wat verantwoordelik is vir onderskeidelik personeel, inligting, operasies, logistiek en finansies. Die Leer se Inspekteur-generaal sien toe dat eenvormige hoe standaarde ten opsigte van opleiding en operasionele paraatheid gehandhaaf word.

Diensplig

Ingevolge die Wysigingswet op Verdediging (Wet 103 van 1982), is alle blanke burgers in die ouderdomsgroep 18-55 aan diensplig onderhewig. Daar is jaarliks twee innames, al in Februarie en Augustus. Die meerderheid van hierdie innames word toegewys aan die SA Leer, die grootste van die vier Weermagsdele.

Dienspligtiges word aan verskeie basisse en installasies toegewys en die eerste tien weke word aan basiese oplei­ding gewy. Dit word verder opgevolg deur spesialisonder-rig wat op die dienspligtige se spesifieke korps of eenheid van toepassing is.

Na 'n opleidingstydperk van ses tot elf maande word hulle vir die oorblywende gedeelte van hul aanvanklike diensplig van twee jaar na operasionele en ander eenhede of hoofkwartiere uitgeplaas.

Hierdie groep soldate wat met hul aanvanklike diensplig besig is, staan as dienspligtiges bekend en vorm deel van die Leer se Voltydse Mag.

Opleiding

Die sukses wat op die slagveld behaal word, is afhanklik van goed opgeleide leiers en soldate.

Dienspligtiges ontvang hul basiese, individuele en gesamentlike opleiding by hul onderskeie eenhede. In die Deeltydse Mag word opleiding op 'n deurlopende of afgebroke grondslag voortgesit met 'n jaarlikse maksimum van twaalf dae in die Kommando's en dertig dae in die Burgermag. Lede van die teeninsurgensiemag word in hul onder­skeie kommandemente opgelei, terwyl diegene in die Kon­vensionele Mag opgelei word deur hul formasie hoofkwartier, normaalweg by die Leergevegskool te Lohatlha in die Noordwes-Kaap. Hierdie skool met sy groot opleidingsgebied en puik fasiliteite is besonder geskik vir alle soorte konvensionele oefeninge. Leiers en spesialiste van alle range word by hul onderskeie korpsskole opgelei. Die SA Leerkollege op Voortrekkerhoogte verskaf bevel en stafopleiding aan offisiere van die Staande Mag, Burgermag en die Kommandomag. Dit bied ook kwalifiserende kursusse vir adjudant en senior onderoffisiere aan.

Kleurling en Swart Soldate

'n Groot aantal nie-blanke soldate dien as vrywilligers in die SA Leer. Hul diensvoorwaardes en loopbaangeleenthede is dieselfde as die van hul blanke ewekniee.

Kleurlingsoldate word in die meeste korpse van die Leer aangetref. Hulle het reeds in die Eerste Wereldoorlog gedien. Tans is daar twee Kleurlinginfanterie eenhede in die Kaapse Skiereiland waar vrywilligers vir minstens twee jaar dien. 'n Derde Kleurlinginfanterie eenheid, gestasioneer te Midlands naby Kimberley, sal in 1990 met opleiding begin. Na hul basiese opleiding word hulle hoof-saaklik in 'n teeninsurgensierol aangewend.

By 'n onderhoudseenheid wat naby Kaapstad gevestig is, word Kleurlinge vir die Krygsbehoeftedienskorps opgelei. Gekeurde lede word ook die geleentheid gebied om hulself as offisiere aan of die Infanterieskool of die Krygsbehoeftediensskool te bekwaam.

Na voltooiing van hul aanvanklike vrywillige diens, kan diegene wat 'n loopbaan in die Leer wil volg, dit doen deur of in die Kaapse Regiment ('n Burgermageenheid) te dien, of by die Staande Mag aan te sluit. In laasgenoemde geval kan die lid by een van verskeie korpse ingedeel word.

By 1 Spesiale Opleidingseenheid in Kimberley word vrywilligers oor 'n tydperk van ses maande opgelei in verskeie ambagte soos messelwerk, paneelklopwerk en motorherstelwerk.

Daar is ook 'n aantal swart streekseenhede in die RSA: 21 Bataljon by Lenz aan die Witwatersrand, 111 Bataljon in Oos-Transvaal, 113 Bataljon in die ooste van Kommandement Verre Noord, 115 Bataljon naby KwaNdebele, 116 Bataljon te Messina, 117 Bataljon te Soekmekaar in Noord-Transvaal, 121 Bataljon in Noord-Zoeloeland en 151 Batal­jon in Qwa-Qwa. Die beroemde 32 Bataljon, wat met groot welslae aan die stryd teen SWAPO in Namibia deelgeneem het, het in die eerste helfte van 1989 na 'n nuwe basis te Pomfret in die Noord-Kaap verhuis.

Swart soldate word aan die onderskeie korpse toegewys en ondergaan toepaslike opleiding aan die korpsskole. Diegene met die vereiste kwalifikasie (minstens matriek) word die geleentheid gebied om hul as offisiere te be­kwaam.

Die sentrums vir volwasse onderwys wat in samewerking met die Departement van Onderwys en Opleiding vir swart eenhede gestig is, verdien besondere vermelding. Hierdie sentrums bied aan swart soldate en hul gesinslede die geleentheid om hul opvoedkundige kwalifikasies te verbeter. Onderrig word gegee deur gekwalifiseerde onderwysers wat hul diensplig doen.

Die SA Infanteriekorps

Die SA Infanteriekorps (verreweg die grootste korps in die Leer) kan as die ruggraat van die SA Leer beskou word. Die moderne infanterie word breedweg in gemotoriseerde, gemeganiseerde en lugvervoerde eenhede onderverdeel, maar die Suid-Afrikaanse infanterie het ook 'n klein kontingent berede spesialiste wat in die voer van teeninsurgensie operasies van perde en motorfietse ge-bruik maak. Patrollie en 'snuffelhonde' het reeds goed rekenskap van hulself in die teeninsurgensiestryd gegee en hulle word ook in die geledere van die infanterie aangetref.

Die moderne infanterie beskik oor 'n indrukwekkende arsenaal van kort tot medium afstand wapens waarmee vuurkrag aansienlik verhoog word. Die basiese persoonlike wapen van die Suid-Afrikaanse infanterie is die gas-werkende 7,62 mm aanvalsgeweer (R-1, R-2 en R-3) of die meer resente weergawe, die 5,56 mm R-4 aanvalsgeweer. Die 9 mm submasjiengeweer (S-l en BMX) en die 37 mm en 40 mm granaatwerpers vul die infanteris se vuurkrag vermoe oor 'n kort afstand verder aan. Die standaard veeldoelige masjiengeweer is die SS-77, ofskoon die ouer FN Mag en MG-4 masjiengewere steeds gebruik word. Hierdie wapens vuur almal die standaard 7,62 x 51NAVO-patroon.

Die 60 mm M-l, M-4 en 81 mm M-3 mortier is die infan­teris se persoonlike artillerie en die RPG-7V tenkafweer vuurpyllanseerder (wat deur die soldaat gedra kan word) is 'n onmiddellike vuursteunwapen teen vyandelike pantser.

Die gemeganiseerde infanterie se gevegsvoertuig is die bekende Ratel. Hierdie wielaangedrewe voertuig se hoof bewapening kan wissel van die 20 mm bandgevoerde kanon en die 60 mm agterlaaimortier tot die 81 mm voorlaaimortier en die 90 mm kanon wat in 'n tenkafweerrol gebruik word. Die sekondere bewapening bestaan uit twee of drie 7,62 mm masjiengewere en rookgranaatlanseerders.

Die gemptoriseerde infanterie se primere mynbeskermde, wielaangedrewe en gepantserde personeeldraer is die Buffel.

Die SA Artillerie

Die Suid-Afrikaanse Artillerie het 'n lang en trotse tradisie. Sy hooffunksie is die lewering van langafstand-vuursteun aan pantser en infanterie vir die voile duur van operasies.

Die Suid-Afrikaanse Artillerie roem daarop dat dit oor een van die beste medium-kanonne ter wereld beskik. Die G-5 155 mm-kanon/houwitser, wat algeheel in Suid-Afrika deur Krygkor ontwikkel is, het 'n reikafstand van bykans 40 kilometer. Die selfaangedrewe weergawe (G-6) van hierdie kanon wat ontwerp is om gepantserde en gemeganiseerde formasies te ondersteun, is op 'n wielonderstel gemonteer. Met 'n massa van 37 metrieke ton kan die G-6 'n ruveldsnelheid van tot 40 km per uur behaal. Die G-2 140 mm medium-kanon (onder veterane van die Tweede Wereldoorlog as die 5,5 duim-kanon bekend) word steeds gebruik, maar word aan diens onttrek. Nog 'n artilleriewa-pen wat weldra aan diens onttrek en in reserwe geplaas sal word, is die G-4 155 mm-kanon/houwitser met 'n maksimum reikafstand van 23 500 meter. Die G-l 80 mm veld kanon, wat onder kanonniers van die Tweede Wereld­oorlog as die 25-ponder bekend staan, word nou hoofsaaklik vir seremoniele en opleidingsdoeleindes gebruik.

Die 127 mm meervoudige vuurpyllanseerder kan met sy 24 buise 'n vuurtempo van 60 vuurpyle per minuut oor 'n afstand van tot 22 000 meter handhaaf. Dit word hoofsaaklik gebruik om konsentrasies van vyandelike artillerie te neutraliseer en om gekonsentreerde vuur op die vyand se agtergebied af te bring. Die lanseerder, wat op 'n 2 ton vragmotor gemonteer is, is besonder mobiel en lig wat dit een van die beste stelsels in sy soort ter wereld maak.

Die SA Lugafweer

Die Suid-Afrikaanse Lugafweer, wat in noue samewerking met die SA Lugmag optree, is vir die verdediging van gevegsformasies teen skeervlugaanvalle verantwoordelik. Die Leer se primere lugafweergeskut is die radarbeheerde 35 mm GDF-002-tweelinglugafweerkanon en die 20 mm-GAI - CO1 en GAI - BO1 met optiese visier. Die selfaange­drewe 20 mm-kanon wat op die onderstel van 'n mynbe-skermde SAMIL-20 gemonteer is, staan as die Ystervark bekend.

Die ppsporing en volging van teikens word met behulp van die Super Fledermaus- en LPD-20-radarstelsels ge-doen.

Die SA Pantserkorps

Die Suid-Afrikaanse Pantserkorps se hoofslagtenk is die Olifant MK 1A met 'n 105 mm kanon as hoofbewapening. Die Olifant, wat uit die ou Centurion tenk ontwikkel, maar aansienlik verbeter is in terme van enjinkrag, vering, aandrywing en vuurleiding, is 'n gedugte gevegsvoertuig. Met 'n massa van 56 ton kan dit 'n padspoed van 45 kilometer per uur handhaaf.

Tot nou toe (1989) was die Eland pantserkar die standaard verkenningsvoertuig van die Leer ofskoon dit ook met welslae as 'n stormwapen en tenkjaer aan die oorlogsfront in Angola gebruik is. Die Eland-90, met sy 90 mm laeterugloopkanon word in 'n konvensionele rol as pant­serkar deur konvensionele pantserformasies aangewend, terwyl die Eland-60 met sy 60 mm agterlaaimortier ont­wikkel is vir verkenning en patrollering tydens teeninsurgensie-operasies. Afhangende van die tipe terrein, kan die Eland 'n padspoed van 90 kilometer per uur en 'n bestekafstand van tussen 240 en 450 kilometer, handhaaf.

Die Rooikat voertuig, wat onlangs bekendgestel is, sal na verwagting teen die einde van 1989 operasioneel in diens gestel word. Dit sal die Eland as die Leer se standaard gepantseerde verkenningsvoertuig vervang. Die Rooikat het 'n besondere lae profiel ondanks 'n massa van 27 ton en sy 76 mm-kanon beskik oor 'n hoe pantserbrekende trefkrag. Dit kan 'n padspoed van tot 120 kilometer per uur behaal en het 'n operasionele ryafstand van tot 1 000 kilometer. Sy hoe mobiliteit, vuurkrag en betroubaarheid maak van die Rooikat 'n gevegsvoertuig wat besonder geskik is vir Suider-Afrikaanse toestande.

Die SA Geniekorps

Die Leer se Geniekorps het 'n indrukwekkende rekord van prestasies wat dikwels onder uiters moeilike toestande behaal is. In sowel konvensionele as onkonvensionele oorlo'e' het hulle paaie oopgehou, tydelike brue oor riviere opgerig, vyandelike myne onskadelik gemaak, vir die voorsiening van water gesorg en die fisiese infrastruktuur daargestel waarsonder die gevegselemente nie sou kon vorder nie. Ander genietake sluit opmetingswerk en die voorbereiding van kaarte vir die SAW in.

Die SA Seinkorps

Lede van die Seinkorps is verantwoordelik vir die onderhoud van telefoon, radio, teleks en faksimilee-verbin-dings binne die Leer en tussen die Leer en ander vertakkinge van die SAW. Hulle hanteer ook die voorsiening van elektriese krag aan hoofkwartiere en eenhede asook die onderhoud van die meeste soorte elektroniese toerusting.

Die SA Leerinligtingkorps

Die beste operasionele en logistiese vaardighede is van min waarde as die ligging, samestelling en oogmerke van die vyand nie met spoed en noukeurigheid geidentifiseer kan word nie. Die verantwoordelikheid vir hierdie taak berus by die inligtingsoffisiere en klerke by al die hoof­kwartiere van die Leer. Hulle versamel, vergelyk en ontleed alle beskikbare informasie oor die vyand, die terrein en die plaaslike infrastruktuur en bevolking ten einde vir die bevelvoerder en sy operasiestaf'n bruikbare prentjie saam te stel.

Heelwat tyd word natuurlik ook bestee aan die bestude-ring van die teorie van vyandelike organisasie en doktrine. Ander inligtingstake is die voorkoming van die vyand se informasie-insamelingsaktiwiteite, die veiligheid van die eie magte en die neutralisering van vyandelike propa­ganda.

Die SA Korps van Militere Polisie

Die militere polisie vervul die uiters belangrike funksies van 'n polisiemag in die Leer wat gedurende oorloe dik-wels buite die bereik van die burgerlike polisie optree. Hierbenewens is die militere polisie ook verantwoordelik vir verkeersbeheer na en van asook in die gevegsgebied.

Tegniese Dienskorps

Die lede van hierdie korps kan beskou word as die Leer se reparateurs. Hulle onderhou, herstel en yernuwe alle tegniese Leertoerusting (seintoerusting uitgesluit). Vir hulle hou Olifant tenks, Ratel infanteriegevegsvoertuie, troepedraers, vragmotors, motors, kanonne en kragop-wekkers geen geheime in nie.

Die meerderheid van dienspligtiges wat aan die Tegniese Diensopleidingsentrum op Voortrekkerhoogte toegewys is, is vakleerlinge of leerlinge van tegniese ho'e'r-skole. Na basiese opleiding ontvang elkeen spesialisopleiding in die spesifieke ambag van sy keuse of die Leer se ekwivalent van sy siviele ambag. Verder sluit 'n aantal vakleerlinge elke jaar by die Staande Mag aan.

Opgeleide lede van die korps vorm die ruggraat van die Leer se enorme herstelorganisasie - vanaf eenheidswerk-plase tot basisinstallasies.

Ander Ondersteuningsdienste

Ander Ondersteuningsdienste in die SA Leer is die Perso-neeldienskorps wat vir alle aspekte van personeelbestuur verantwoordelik is; die Finansiedienskorps wat na die behoorlike administrasie van openbare fondse omsien; die Krygsbehoeftedienskorps wat vir 'n omvattende reeks logistiese Ondersteuningsdienste verantwoordelik is; die Spysenierskorps wat voorsien in die voedselbehoeftes van die Leer en ook sy klubs, restaurante en menasies bestuur; en laaste maar nie die minste nie, die Korps van Musikante met sy vier prestige orkeste.